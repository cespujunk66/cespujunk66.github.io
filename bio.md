---
layout: page
title: Bio
permalink: /about/
---

I *Planet O* nascono la primavera scorsa dall'incontro di 5 persone (non musicisti, sia chiaro) che dopo anni di "*musica seria*", pezzi propri, gruppi impegnati, autoproduzioni, sogni di sfondare, tentativi di carriera, finalmente decidono, a quarant'anni, di fare il salto di qualità, e suonare le sigle dei cartoni animati. 

I *Planet O* sono:

*  __Tigerbass__ : il bassista cresciuto a tana delle tigri ma che si è ritirato a metà del primo anno. 

*  __Lord Paladov__ : il tastierista che fischietta come il cattivo dei film.

*  __Il Dottor Zero__ : il mondo è suo, ma soprattutto sua è la batteria.

*  __Devil Voice__ : La voce che viene dall'inferno, ma è fermo alla dogana.

*  __Hiroshi__ : il chitarrista a cui nessuno lancia mai i componenti.

Le sigle sono quelle di una volta. 
Quelle belle, non i Pokemon e i Digimon che hanno dato il via alla degenerazione del mondo odierno.
I *Planet O* si battono per un mondo che ritorni alle vecchie edificanti tradizioni, un mondo in cui la distruzione e la conquista partivano sempre dal Giappone, dove i terrestri avevano sempre un super robot parcheggiato in garage.

Un mondo in cui non si era capaci di andare alla ricerca di altri pianeti, ma dove chiunque avesse navi spaziali grosse come una città, veniva inesorabilmente battuto dai nostri robottoni a suon di pugni e calci.

Un mondo in cui la sofferenza giovanile e l'essere orfano ripagavano sempre con grandi gioie, ma solo all'ultima puntata.

Ecco, questi sono i *Planet O*: un manipolo di eroi traumatizzati da piccoli e con un grande sogno nel cuore.
 
